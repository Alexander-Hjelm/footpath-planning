<!DOCTYPE html>
<html>
<body>

<h1>
    Sammanfattning
</h1>

<p>
Det här projektet har undersökt hur genomförbart det är att återskapa virtuella städer utifrån data från OpenStreetMap (OSM), och kommer särskilt fokusera på hur genomförbart det är att inkludera gångvägar i en sådan modell.
Studien har undersökt hur vanligt det är att gångvägar överlappar med andra kartdetaljer såsom byggnader och andra vägar.
Överlappning är en typ av fel i 3D-geometrin som uppstår på grund av osäkerhet i källdatan, vilket kan leda till besvärliga skärningar och artifakter i den färdiga stadsmodellen.
I denna undersökning har en delmängd av OSM-datamängden över Stockholm tagits, och en geometrisk algoritm tagit alla möjliga vägpar och beräknat hur stor mängd av vägarna som skulle överlappa med andra kartdetaljer.
Studien fann att gångvägar är mindre problematiska än bilvägar beträffande hur många vägar som kolliderar, och således borde inte gångvägar vara svårare att inkludera i en 3D-miljö än bilvägar.
</p>

<p>
Som en andra del av studien har felmarginalen för OSM-datamängden också tagits fram, eftersom felmarginalen bestämmer toleransen mellan två punkter som kan tillåtas innan man är säker på att en väg börjar överlappa med en annan väg eller en byggnad.
Varje geodatamängd har en gräns på hur väl den stämmer överrens med verkligheten, som bestäms av vilka mätmedoter som har använts i datans insamling.
I detta projekt uppskattades felmarginalen genom att jämföra byggnaders koordinatpunkter i datamängen med de från en referenskarta från Svenska Lantbruksuniversitetet (SLU) med känd felmarginal.
</p>

</body>
</html>

